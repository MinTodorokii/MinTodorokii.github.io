<!DOCTYPE html>
<html>
  <head>
  
</head>

<body>

<h1>VIJESTI KOJE POVEZUJU J. KOREJU I ZAPADNI BALKAN</h1>
  <h2>SRBIJA I J. KOREJA</h2>
    <h3>POLITIKA</h3>

  <p>
  Vučić je rekao i da Srbija želi da privuče još korejskih investitora.
„Imamo investicije iz Koreje, ali mislimo da postoji veliki prostor da još korejskih investitora dođe u našu zemlju“, rekao je Vučić na sastanku.

On je naveo i da je siguran da postoji još prostora za bolju saradnju parlamentaraca dve zemlje.“Možemo da naučimo mnogo od vas, iz iskustva vaše prelepe i veoma uspešne zemlje. Počastvovan sam i privilegovan vašom posetom“, rekao je Vučić.

Mun je na početku sastanka rekao da mu je čast i zadovoljstvo što je posetio Srbiju i zahvalio Vučiću na prijemu u Predsedništvu, a Srbiji čestitao na uspešnoj organizaciji Interparlamentarne unije u Beogradu.
„Ovo je posebna godina za odnose naše dve zemlje jer slavimo 30. godišnjicu diplomatskih odnosa. Predsednik Koreje Mun Dzae In želeo je da poseti ovu prelepu zemlju, ali sam ja došao kao njegova zamena. Predsednik Mun i ja imamo isto porodično ime Mun, razumite da sam ja odlična zamena“, rekao je kroz osmeh Mun na početku sastanka.

„Kada sam čuo vaše puno ime, pomislio sam da imate Aleksandar u vašem imenu kao Aleksandar Veliki… Sada kada sam vas upoznao, pomislio sam da ste potomak Aleksandra Velikog“, rekao je Mun.

Zvaničnik Južne Koreje je ocenio da je Vučićeva karijera impresivna i da veruje da je on neka vrsta „Aleksandra Velikog modernog doba“.

Vučić je na to odgovorio da nema ništa zajedničko sa Aleksandrom Velikim i primetio da postoje zemlje i nacije koje se „bore“ za nasleđe Aleksandra Velikog.“Ali reći ću vam nešto, Aleksandar Veliki je rođen 3. marta, a ja sam rođen 5. marta. Ipak imamo nešto zajedničko“, dodao je Vučić, što je izazvalo smeh prisutnih u srpskoj i korejskoj delegaciji.
  </p>

  

</body>
</html>
